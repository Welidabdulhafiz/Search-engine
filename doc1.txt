ችግኙ የተዘጋጀበትን የፕላስቲክ ከረጢት አፈር ቁመትና ስፋት ግምት ውስጥ በማስገባት የሚዘጋጀው ጉድጓድ ትልቅና ጥልቀት ያለው መሆን ይኖርበታል በዚህ መሠረት ስፋት 50 ሣ.ሜ ጥልቀቱ 50 ሣሜ ሆኖ በከተባ ለተዘጋጁ ችግኞች በአማካይ 7 ሜ x 7 ሜ በዘር ለተባዙ ችግኞች ደግሞ 9 ሜ x 9 ሜ በሆነ ርቀት ጉድጓዶቹ ይዘጋጃሉ ጉድጓዱ ሲቆፈር ለሌሎች የፍራፍሬ ተክሎች እንደ ሚደረገው ሁሉ የላይኛውንና የታችኛውን አፈር ለየብቻ ማስቀመጥና ለተከላ አንድ ወር አካባቢ ሲቀር የላይኛውን አፈር ከአንድ ባልዲ ፍግ ወይም ብስባሽ ጋር በማደባለቅ ወደ ጉድጓዱ ውስጥ መመለስና እንዲብላላ ማድረግ ጠቃሚ ነው  የሚዘጋጀው ጉድጓድ ስፋትና ጥልቀት ከተገለጸዉ  በላይ ሊሆን ስለ ሚችል  እንዲሁም በከተባ ለተዘጋጁ ችግኞች በአማካይ የመትከያ ርቀት  እንደየ ዝርያዎች ከተገለጸዉ  በታች ሊሆን ስለ ሚችል በአካባቢዉ የሚገኝ ባለሙያ ማነጋገር ይጠቅማል  
























